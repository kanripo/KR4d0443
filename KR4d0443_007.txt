# -*- mode: mandoku-view; -*-
#+TITLE: 紫山大全集
#+DATE: 2015-08-25 00:09:23.545291
#+PROPERTY: ID KR4d0443
#+PROPERTY: BASEEDITION WYG    
#+PROPERTY: JUAN 卷七
<pb:KR4d0443_WYG_007-1a>¶
欽定四庫全書¶
　紫山大全集巻七　　　　元　胡祇遹　撰¶
　　五言絶句¶
　　　題趙子昂畫石林叢篠¶
不踵王右丞不參文湖州幽深寫新意木老荒山秋¶
江臯接河瀕新梢已拂雲石田不敏樹𤨏屑雜荆榛¶
巨幅厭豪放片紙發纎巧寸餘歳寒姿生意自妍好¶
東坡寫竹石㳺戯亦幽閒落筆得全竹敢作畫工㸔¶
<pb:KR4d0443_WYG_007-1b>¶
竹影不難寫要與竹同神所知桃李妍安能比此君¶
　　　題小隠圖¶
富貴為人詘廻視妻妾羞躬耕得温飽歳宴亦優游¶
危坐松石下長嘯來松風王侯與螻蟻究竟誰雌雄¶
醒吟泰山月醉卧泰山雲萬鍾不可召亦足張吾軍¶
人生失一官直欲不可活誰能抱雄才終老甘藜藿¶
好名人所同喜逢人所共先生獨何心不願為世用¶
鳥獸不可隣斯人吾願與將身落荒山一嘯同巢許¶
<pb:KR4d0443_WYG_007-2a>¶
　　　跋韓渥書¶
常愛歐陽詢𦂳結無比倫不意韓公手雍容解寫真¶
　　七言絶句¶
　　　丁亥元日門帖子¶
白髪蕭蕭覆領巾今年六十一年人日髙坐受鄉鄰賀¶
隨例門開萬象春¶
人道今年本命年側身修行合拳拳吉凶悔吝生乎動¶
一靜由人匪自天¶
<pb:KR4d0443_WYG_007-2b>¶
　　　戊子元日門帖子¶
逺思深念漫傷神痛飲狂歌亦損身三葉韋編香一炷¶
坐㸔花柳與時新¶
　　　癸未元日門帖子¶
提封廣袤一千里桑柘陰中十五城謹守郡符無異政¶
靜同田里樂昇平¶
歡聲去歳踰前歳常賦今年減去年此外不須生過望¶
賣刀買犢㸔耕田¶
<pb:KR4d0443_WYG_007-3a>¶
新令儒醫皆立學躋民仁壽聖賢心漢唐良吏吾難及¶
清儉公亷念念深¶
四維際海好江山整頓經綸亦不難聞道調元換新手¶
休談范富與歐韓¶
蠶連氷浴寒無病桑長明條不附枝田婦田夫宜努力¶
更誰二月賣新絲¶
我雖不是壠頭兒慣讀豳風七月詩欲徃勸農還駐馬¶
恐將長語奪民時¶
<pb:KR4d0443_WYG_007-3b>¶
里胥不聽夜催錢文吏何須抱案眠寄語逋逃早還業¶
今年仁政勝前年¶
白髪翛然六十翁眼將昏暗耳將聾編民案吏毋相紿¶
卓茂年來道愈公¶
陌上東風氣漸和墻陰殘雪已無多官倉糧足牛肥腯¶
佇聽鳴鞭擊壤歌¶
酒禁漸來無敗徳姦人戮盡少殘民更教吏政清如水¶
從此昇平萬萬春¶
<pb:KR4d0443_WYG_007-4a>¶
　　　題王晉卿畫猿鹿圖¶
長林豐草水泠泠野獸無人各稱恉好去雲山更深處¶
虞官網罟益縱横¶
山猿跳躑誇輕黠野鹿閒馴意自如慧者何如癡者福¶
朝三暮四弄羣狙¶
　　　玉堂偶成¶
瓠籬蔬圃雨餘香林影蟬聲午夢凉一日閒情如兩日¶
閲書終帙未殘陽¶
<pb:KR4d0443_WYG_007-4b>¶
引行藜杖伴閒書鶴骨亭亭影亦癯忽聽傳呼聲漸逺¶
相君歸自沒階趨¶
賜書草檄事全稀人靜庭深晝晷遲時有閒人持巻軸¶
例從紙尾索題詩¶
馬閒伏櫪卧空階僕枕槐根鼻殷雷我亦將心肖秋水¶
翠涵天影淨無埃¶
不談王道不談兵不著無能較有能更笑莊周誇解事¶
强將籬鷃擬雲鵬¶
<pb:KR4d0443_WYG_007-5a>¶
　　　題射猿圖¶
竊民嘉菓踐民田姦黠輕跳不可憐機穽罝羅莫能制¶
難逃裂石響驚弦¶
應弦龍虎斃烏號可笑孫生欲遁逃百步懸針能破的¶
泰山元不大秋毫¶
　　　題雪澗閒猿圖¶
㶚橋驢背未回温剡水孤舟雪浪翻自古髙人例無定¶
荒山清夜聽寒猿¶
<pb:KR4d0443_WYG_007-5b>¶
幽深惨淡戰祁寒萬籟無聲靜夜䦨赤日市㕓箏笛耳¶
茫然過耳欲誰看¶
俗務呶呶久倦聽夜深窮谷雪猿鳴罷吟倚杖三更後¶
滿耳清哀無此聲¶
倚笻靜聽見幽情隔磵風傳呌月聲明鏡不湏重洗耳¶
野懐空濶六根清¶
景隨題號一時新塵坌空慙巻裏人莫訝畫師無俗筆¶
定應巣許是前身¶
<pb:KR4d0443_WYG_007-6a>¶
一從脚踏利名塲夢裏林泉去路長開巻題詩記前事¶
西山留宿贊公房¶
考槃詩思一何深鳥獸同羣豈夙心只恐野猿驚漫去¶
夜寒清嘯伴孤吟¶
　　　題猿戱圖¶
老猿作戯豈真誠一食驅牽百態生安得人心不寒餒¶
自謀自鬻總無情¶
駔儈倡優擁市鄽一狙百戯鼓闐闐人生伎倆亦如此¶
<pb:KR4d0443_WYG_007-6b>¶
巧作姦回各自賢¶
　　　題遺山贈劉濟川詩巻(濟川實齊王/豫之孫也)¶
遺山詩筆已堪珍况復諄諄説慶門掩巻再思當自重¶
㡬家世世是王孫¶
成身固不由門望到㡳名家足潤身承藉慶源宜力學¶
不應長作白衣人¶
　　　題梁氏無盡藏詩巻(斗南之/孫家藏)¶
衣冠人物蘭亭㑹樓觀溪山輞口莊忍向牛童問遺跡¶
<pb:KR4d0443_WYG_007-7a>¶
野泉分水下寒塘¶
細閲梁侯自序辭故家簮紱見當時無情刼火猶忠厚¶
留在金陵五詠詩¶
抱持手澤索題詩愧乏佳言詠孝思烜赫家聲終有日¶
刼灰焦火尚堪追¶
興衰無刻不推遷消盡繁華到野田留在賢孫嗣前業¶
入雲髙第㸔他年¶
昇平富貴儘風流風滿珠簾月滿樓獨有文章更堪貴¶
<pb:KR4d0443_WYG_007-7b>¶
履聲無處不瀛洲¶
荷舟絲竹復牲醪劉沈應徐雜謝曹惟有梁家無盡藏¶
清風如水月輪髙¶
日炙堂楣錦半嫣春雷羯鼔震華筵滿前珠翠留銀燭¶
明月清風不直錢¶
風流雅集冠當時一代名卿盡有詩多少金盤薦華屋¶
浮雲流水竟誰知¶
深陵髙谷不須傷留在佳篇名益彰一字新詩雙白璧¶
<pb:KR4d0443_WYG_007-8a>¶
錦囊瑶軸為深藏¶
為學工夫恨不多斷編殘簡費研磨到頭於世俱無用¶
法律詩書較㡬何¶
　　　題劉仲修悠然亭詩十首¶
滹水西來始發源鳯山如畫倚秋寒門前萬里如林路¶
㡬見行人得好官¶
何事居家最稱心故園亭榭喜登臨十年夢想雲山供¶
樽酒無人亦自斟¶
<pb:KR4d0443_WYG_007-8b>¶
慣擕上策上青雲不作趦趄傴僂人寄語山靈毋白眼¶
倦㳺時戴華陽巾¶
紫髯翛散拂秋風逺目悠悠數去鴻勘破一生能適意¶
山林鍾鼎味初同¶
太白淵明總一身休將出處較比隣宻雲未作西郊雨¶
要與前賢繼絶塵¶
右持雲液左霜螯坐覺元龍氣味豪醉卧黄茒簷下月¶
枕元平與鳯山髙¶
<pb:KR4d0443_WYG_007-9a>¶
萬頃風煙指顧間夕陽西下水雲閒竹窗松徑無人到¶
莫放庸兒見一斑¶
殘陽淡淡鳥飛還亭上幽人未掩關勿為紛華嗟索寞¶
㑹當拄笏㸔西山¶
萬世都將靜裏㸔悠然獨酌一杯殘逺懐耿耿無人語¶
新月林梢生暮寒¶
亭為新詩已得名㡬時擕手上崢嶸一花一草堪題詠¶
不惜揮毫賦晩晴¶
<pb:KR4d0443_WYG_007-9b>¶
　　　題嚴東平忠止亭十一絶¶
海岱雄藩五十城輿臺半作貴公卿西風吹去豪華夢¶
留得丹心一寸明¶
魯王忠節日爭光嗣世宜如汶泗長莫把閒庭作歸隠¶
要同終始郭汾陽¶
千里桑麻十萬兵列侯誰復與爭榮半途身退仍何憾¶
傳到謙恭好弟兄¶
忠心一片老彌堅不為身閒自棄捐聞道荆州新内附¶
<pb:KR4d0443_WYG_007-10a>¶
壯懐無夜不籌邉¶
開國成家奕世侯天恩未許永歸休丹誠不逐繁華歇¶
自有元龍百尺樓¶
聖恩封拜不遺才幕府軍容次第開朝請十年今改過¶
豈同寒士老蒿萊¶
大臣報國無多巧進退升沉有一忠疑恠茅亭多種竹¶
要㸔直節貫霜風¶
角巾私第不忘君昨是今非徳日新萬事人間總如此¶
<pb:KR4d0443_WYG_007-10b>¶
豪華落盡見天真¶
四筵朱履映華簮獻謟呈諛恐未深馬革裹尸男子事¶
向來柔妬莫輕心¶
賤士修身可動天貴臣悔過合安全一亭虚白藏忠儉¶
松竹那能滯壯年¶
作詩題榜匪要名心靜身閒意自誠只作故侯終老去¶
也知原不累髙情¶
　　　題汴州二賢堂¶
<pb:KR4d0443_WYG_007-11a>¶
一代斯文百世師仙風道骨仰威儀同來同徃同祠宇¶
千載如生滏水湄¶
謫仙人對坐忘身誰與髙風觧寫真記得龍眠出塵手¶
白蓮社裏見斯人¶
淵明擕手陸道士再到人間又㡬時却恨吾身生太晩¶
無縁聞道徃從之¶
好賢奚止似緇衣詞翰珍藏夜夢思圖畫恐難傳逺久¶
竹林松逕起新祠¶
<pb:KR4d0443_WYG_007-11b>¶
白頭自笑説文章丹竈慙無却老方早晩還鄕閒杖屨¶
一爐香火二賢堂¶
　　　無題¶
七十衰翁與世踈閒心永日共安舒却縁當路憐愚直¶
時有人求介紹書¶
昏衰敢不慎許可踈散竟能誰重輕周道從來直於矢¶
並驅九軌儘寛平¶
髙下洪纎無棄物兼收並蓄廟堂權固知滄海能容物¶
<pb:KR4d0443_WYG_007-12a>¶
昏耄胡為敢薦賢¶
書判身言已失人况將末法委沙塵只憑胷次懸明鏡¶
黒白妍媸總識真¶
神游八表鳯麟姿造物無私却有私種秀千年猶旦暮¶
何妨異代不同時(按此下六首似題畫詩原本/列入無題疑誤謹識扵此)¶
龍眠髙趣惜英材誰問先賢與後來霽月光風同一處¶
寫留人世洗塵埃¶
毎愛髙風蓮社圖當時果有此容無龍眠何處曽相遇¶
<pb:KR4d0443_WYG_007-12b>¶
夢破三生向日吾¶
黄塵擾擾萬蚍蜉世事㡬何同一漚珍重畫圖聯杖屨¶
免勞神夢覔從游¶
雪壓茅廬風滿林野鵶寒鴈共昏陰畫師暗隠無窮意¶
何處漁舟不可尋¶
萬里清江一葉舟月華西去水東流傷心不見魯連子¶
何物人間萬戸侯¶
　　　題趙禹卿匏𤓰齋¶
<pb:KR4d0443_WYG_007-13a>¶
田收白黍能供酒架滿黄雞可代蔬飲食簞瓢能醉飽¶
也勝彈鋏嘆無魚¶
有客敲門起自開敝裘羸馬滿風埃一瓢醇酒聊相問¶
知自黄粱夢裏來¶
人道陶潜得趣髙歸來已厭折腰勞何如不見官倉粟¶
便醉秋風蟹兩螯¶
人生眠食不虚言短鷃長鵬且莫論最喜心閒百無事¶
呼兒日在掩柴門¶
<pb:KR4d0443_WYG_007-13b>¶
小亭飲罷上髙䑓花栁村墟照眼開為向溪頭漁子道¶
直須風雨始歸來¶
　　　客荆南憶平陽廵按感懐¶
去年七至走荒山(按察平/陽趙縣)今歳荆南控百蠻南北東西成¶
㡳事鬢毛又比向來斑¶
　　　又廵按即事口號¶
罷農失業鎮隨衙調發行移亂似麻聽訟誰能使無訟¶
聖師願學魯東家¶
<pb:KR4d0443_WYG_007-14a>¶
提刑職分刷稽違剖决如流尚恐遲五載十年出頭苦¶
下民寃抑有誰知¶
細民情偽豈難明黠吏般調起訟爭巻若牛腰不能决¶
片言折獄反堪驚¶
煩文虚檢姦頑吏錯判喬批糊突官宣化承流到如此¶
翻言照刷不從寛¶
昭明條畫謹欽依更向何人禀例為鈔法可憐虚十倍¶
忍令姦滑恣貪欺(觧庫妄増金銀價值收買金銀諸人/交易文契不以鈔為則止寫諸物不)¶
<pb:KR4d0443_WYG_007-14b>¶
(書價/直)¶
聖恩雨露恤逃民虐吏科攤見累身當匠當軍及當站¶
代當重納寔艱辛¶
年深歳久不通推貧富髙低㡬變移官吏坐觀恬不問¶
妄増擅减在鄕司¶
監臨主典共偷錢舉世無言問罪愆不劾不彈誰任責¶
無人合在察司前¶
　　　題雪谷横披圖(有序/)¶
<pb:KR4d0443_WYG_007-15a>¶
　炎暑炎溽余方退食僦舍揮汗如雨友人趙祥卿擕¶
　雪谷横披來曰此賀真筆也地古天荒巖深木老雪¶
　迷谿谷行旅艱苦涸陰沍寒之氣凛凛逼人不覺煩¶
　汗之去體至於糊塗霮䨴如董元削古瘦硬如許¶
　道寧則非余所知也祥卿曰然請書以為䟦尾至元¶
　十年六月望武安胡祇遹觀¶
焦墨髙攢鐡樹林雪巖氷谷冷雲深横塗竪抹無多力¶
散作𤣥㝠萬里陰¶
<pb:KR4d0443_WYG_007-15b>¶
以畫名家數賀真雪山横幅意尤新題詩正倦三庚暑¶
凛凛寒威來逼人¶
　　　陳元達鎻樹諌圖¶
一寸山河百戰功龍疲虎困服羣雄不思祖考艱難業¶
忍為滛荒一旦空¶
憂國憂君不顧身甘心取死逆攖鱗一時患失逢迎子¶
赧汗交流愧直臣¶
姦邪百欲惑君心女色迷人禍更深敗徳損身無限事¶
<pb:KR4d0443_WYG_007-16a>¶
佞臣安忍助荒滛¶
直言逆耳怒飛揚任顗含羞吐諫章不意賢妃能引過¶
從容廻喜活忠良¶
從人舍已古來難猛虎無情敢犯顔惟有至誠心一寸¶
可通金石可移山¶
智明見禍如救火好内忘身在眼前四后汚滛子遭弑¶
覆宗絶祀欲誰憐¶
四海元當奉一人力窮庶合恤疲民愛君誰似陳元逹¶
<pb:KR4d0443_WYG_007-16b>¶
甘為朝廷拚此身¶
崇䑓别館又離宫財匱民殘孰與供不是諫臣求美譽¶
阿房垂鑒有遺蹤¶
敦朴為先宗廟福逢迎媚合豈忠臣身將鐡鎻纒宫樹¶
死諌千年有㡬人¶
侈心一啓勢難迴漢主雄威走電雷到㡳忠臣元有用¶
天顔還為直言開¶
　　　䟦黄粱夢圖虞城裴主簿家藏畫手頗佳¶
<pb:KR4d0443_WYG_007-17a>¶
迷人厚利復髙名一夢終天喚不譍我亦邯鄲道中客¶
醉魂雖醒尚懵騰¶
秩崇禄厚㡬全身萬古黄粱夢裏人不向急流求勇退¶
只言黄屋忌功臣¶
百端幻化總非真珍重人間現在身蜂蟻市朝皆畫筆¶
夢中説夢更癡人¶
毎過邯鄲王化店崇崗西上吕公祠到今三十年來事¶
迴首真成黍一炊¶
<pb:KR4d0443_WYG_007-17b>¶
避禍求安共此心累人身口古猶今寫真垂誡誰能辨¶
郿塢藏金深復深¶
　　　大亨詩人佳畫加以詩僧貞菴來請題因漫興¶
　　　　五絶¶
萬古桃源小有天仙家雞犬白雲邉隔迷山海無尋處¶
一幅傳真得鄭䖍¶
風送飛花錦浪舟鱸魚新得酒新篘醒來似記漁樵説¶
辛苦當年定逺侯¶
<pb:KR4d0443_WYG_007-18a>¶
誰挿青旂照碧流山家市井亦深幽但將魚酒相酬對¶
此外人間萬事休¶
鴨緑溪光青黛山溪山不放酒家閒泛流迴棹來時路¶
家在雲煙縹緲間¶
讀書胷次靜無塵萬樹雲山下筆新流水泛花船載酒¶
三生曽是武陵人¶
　　　䟦大定奎畫詩巻¶
六宫嚴肅聖恩融貴賤都無僭妬凶四海雍熙家道正¶
<pb:KR4d0443_WYG_007-18b>¶
麝煙餘澤藹芳穠¶
經筵講散二南詩錦幕椒房薦壽巵一洗谷風淫薄惡¶
六宫花草亦雍熙¶
霓裳按舞太滛昏燈暗長門亦少恩一曲樂歌堪諷詠¶
可能二主與同論¶
　　　題王晉卿駙馬畫¶
著色王維妙入神後身細宻弄清新天台路返三生夢¶
岸夾桃花錦浪春¶
<pb:KR4d0443_WYG_007-19a>¶
　　　有感¶
毎以至誠翻召怨欲為苟合耻廻心何時謝絶人間事¶
茅屋雲山深復深¶
　　　題韓滉牧飲牛圖(有序/)¶
　貞元二年關中倉廩竭禁軍或自脱巾呼於道曰拘¶
　吾於軍而不給糧吾罪人也上憂之甚㑹韓滉運米¶
　三萬斛至陜李泌即奏之上喜遽至東宫謂太子曰¶
　米巳至陜吾父子得生矣時禁中不釀命於坊市取¶
<pb:KR4d0443_WYG_007-19b>¶
　酒為樂又遣中使諭神策六軍軍士皆呼萬歳¶
漕運江淮㨗若神笑談繁劇擁朝紳誰知三昧陶鈞巧¶
又在溪橋野水春¶
撫摩兩浙不論兵畫裏農家樂太平般米入門三萬斛¶
豈徒㳺戯悦閒情¶
　　　題花鳥圖¶
金㽔風露青衣鳥花有幽香啄有聲祖考江山明似畫¶
畧無一筆入經營¶
<pb:KR4d0443_WYG_007-20a>¶
風流文采欲人知花鳥工夫善出竒當日諫官無一語¶
君王宜畫鳯來儀¶
聖明動止總成文不用丹青妙入神解辦體元天地巧¶
一花一草總生春¶
五雲香裏熙春閣錦繡華夷不作圖白髪韓州雪如席¶
悔將淫巧費工夫¶
　　　題宋髙宗題唐太宗墨迹¶
天日之表龍鳯姿文綏武定見當時後王題䟦知瞻仰¶
<pb:KR4d0443_WYG_007-20b>¶
播越江淮兩鬢絲¶
　　　題米友仁墨迹¶
出竒尚氣米襄陽怒虎飛龍不可當柔懦友仁來㸃化¶
法衣傳到雪溪堂¶
氣禀髙卑既不齊才能巧拙自雲泥屋中架屋何難悟¶
愈費工夫勢愈低¶
　　　題王澹游墨跡¶
雪溪巨浪湧山丘衣帶餘波及澹游千古髙情王子敬¶
<pb:KR4d0443_WYG_007-21a>¶
不從形似紹風流¶
　　　題雙杮堂¶
題評佳什滿箱囊安用荒詩作後章詩尾欲求三百顆¶
主人毋謝未經霜¶
珍木名花品固多因人物重奈渠何到今五柳陶家宅¶
髙節清名永不磨¶
不將桃李占庭陰久澁方甘種柿林孝子順孫宜保䕶¶
傳家要識汝翁心¶
<pb:KR4d0443_WYG_007-21b>¶
　　　題郭先生閲庵¶
聲利醉人濃似酒榮枯戯物沸於羮一軒不受黄塵汚¶
誰似先生老眼明¶
讀易琅琅了一編掩書袖手坐翛然瘂人食蜜無言説¶
坎井寒蛙自一天¶
外觀物理入無窮内照靈䑓萬慮空瞑目坐來無一事¶
索詩徴畫太癡翁¶
　　　題江山小景圖(有序/)¶
<pb:KR4d0443_WYG_007-22a>¶
　佳畫小而大俗畫大而小世之横披巨幅長廊髙壁¶
　位置雖危濶而氣韻分裂卑淺不足以起人之觀覽¶
　晉卿作小景髙廣一便面而巖壑幽深浦溆平逺江¶
　樓聳峙漁舟晩集有千里無窮之勝槩盖規模王摩¶
　詰而温潤天成不及也¶
想像王家寳繪堂古今神品入珍藏工將妙思傳新法¶
更比前賢蔚有光¶
細宻工夫氣象雄幽深平逺意無窮都將大地山河影¶
<pb:KR4d0443_WYG_007-22b>¶
移入團團璧月中¶
玉軸牙籖足自娛興來㳺戯寫新圖不須畫史求名字¶
一字誰言撼大蘓¶
墻外名園樓外山館甥恩渥醉揮翰為言巻上題詩客¶
休作酸寒畫子㸔¶
前宋江山畫不成當時誰與子爭衡而今特與南冠㸔¶
不見新亭淚已傾¶
富貴迷人醉不醒風流一念了平生可憐黼黻皇猷筆¶
<pb:KR4d0443_WYG_007-23a>¶
只向丹青要得名¶
攀龍附鳯蚤簮纓落筆閒情得趣深却笑范寛何鈍滯¶
窮深涉險老山林¶
　　　題太白捫月圖¶
謫仙還山今㡬春碧天秋月想丰神休從畫筆論工拙¶
巻尾留詩亦可人¶
人間萬事一秋毫醉墨淋漓宫錦袍自是黄塵留不住¶
洞庭湖濶月輪髙¶
<pb:KR4d0443_WYG_007-23b>¶
抱持明月挾飛仙唾玉噴珠落九天何處蓬萊水清淺¶
西風開徹萬青蓮¶
長衫破㡌讀書生莫怨人㸔一芥輕夜靜長庚望丰采¶
玉牀消得御盃盈¶
　　　史院冬日¶
臨餘晉字讀唐詩未詠朱程義理辭惟有牙籖經濟策¶
蠧魚塵冷罥蛛絲¶
　　　題四皓閒適圖¶
<pb:KR4d0443_WYG_007-24a>¶
挾書酷律未能除母氏強梁嗣子迂一飯紫芝歌一曲¶
且將閒適養微軀¶
澤民致主不逢辰肯著風波陷此身飯飽日長無俗客¶
偷安輸與四閒人¶
　　　題舍館壁四皓圖¶
百歳髙年四海名漢廷風起紫芝馨到今盛徳令人慕¶
不動聲容帝業寧¶
　　　題四皓圖¶
<pb:KR4d0443_WYG_007-24b>¶
才聽羣雄洗暴秦溺冠又復得斯人前星幸有仁柔色¶
難免長安陌上塵¶
白髪蕭蕭脱亂亡更誰將夢到黄粱太平日月傷難遇¶
本亦無心薄趙王¶
垂垂鶴髪下安車漢業何煩口舌扶驚喜再三調䕶語¶
髙皇元不罵真儒¶
子房髙智陳平策不及君王廢嫡心足入漢庭儲嗣定¶
始知名節服人深¶
<pb:KR4d0443_WYG_007-25a>¶
　　　題顧亮山水圖¶
焦墨糢糊信手成知君求意不求形猶勝俗軟臨摹手¶
元氣淋漓墮杳冥¶
　　　題李次徴山水圖¶
江生酷愛輞川圖夢寐雲山宅一區展巻未終還自笑¶
黄塵辛苦白髭鬚¶
　　　䟦子期聽琴圖¶
悦心初不願人知不意知音得子期無奈良朋先去世¶
<pb:KR4d0443_WYG_007-25b>¶
一臨絃索一吁嘻¶
絶藝休嗟少識真人能有徳自多鄰一聲擊磬深沉意¶
門外寧無荷蕢人¶
聲隨念起指隨心諦聽沉潛得趣深俗畫那能知此意¶
直須身世在登臨¶
　　　題仗節圖¶
皇皇使節久彌堅一死㸔來不直錢辛苦郝經今徤否¶
蠻煙瘴雨十三年¶
<pb:KR4d0443_WYG_007-26a>¶
朝為梁將暮唐臣富貴繁華得㡬春喚起馮瀛九原夢¶
無窮慚愧鬼為隣¶
嬴顛項蹶論功臣雍齒丁公果孰親賜死封侯翻乃爾¶
到頭忠義不虧人¶
跖犬猶能死吠堯人生安忍失持操到今凛凛忠貞節¶
霜氣横空太華髙¶
　　　至元十五年九月二十三日賞翟侯虚錦亭芙¶
　　　　蓉¶
<pb:KR4d0443_WYG_007-26b>¶
淡白輕紅宫様粧醉容醒態巧低昂天寒翠䄂嬌無頼¶
珍重微雲䕶曉霜¶
芙蓉臨水四圍栽正要佳賓數徃來不用石家金步障¶
天教著色畫屏開¶
露冷霜寒江樹空西風開到錦芙蓉渾如晉武平南後¶
越女吳姬滿六宫¶
荆土藩籬盡此花北人初見入驚誇貴無賤有真堪惜¶
回首西風化彩霞¶
<pb:KR4d0443_WYG_007-27a>¶
　　　弔宋海卯¶
耆舊年來似曉星先生又復閟泉扄可堪執紼都門道¶
老樹悲風不忍聽¶
自從風樹鼓餘哀毎遇髙年去復廻一老憗遺天不許¶
忍㸔旌旐向泉䑓¶
士林相向惨無言挽斷靈車不返轅頼有五株丹桂樹¶
慰人光彩照髙門¶
逹人去住本來輕後學悲傷失老成麗澤瑩深九筵在¶
<pb:KR4d0443_WYG_007-27b>¶
衣冠餘澤儼如生¶
少日才華逈出羣老來空學得天真臨行却恨無人問¶
觀化於今第㡬廵¶
　　　丙吉問牛喘¶
天時人事宻相符失序乖和理不誣闒冗下材那觧此¶
㡬囬抵掌笑公迂¶
下宜萬物上承天凛凛長憂覆餗愆肯作區區救時相¶
米鹽細務過年年¶
<pb:KR4d0443_WYG_007-28a>¶
襟靈重厚智深逺漢業中興責莫逃豈為一牛勞致問¶
鬬爭雜訟漫呼號¶
雞晨犬戸各爭能百職那宜分重輕不是孝宣知此理¶
賤人貴畜向誰明¶
見㣲知著懼天災憂國真誠宰相材坐受乾封誑君語¶
何人清夜望三台¶
　　　中秋有懐¶
少時最喜逢佳節未到晨鐘已不眠何事如今成懶散¶
<pb:KR4d0443_WYG_007-28b>¶
只將羈思度年年¶
寒食芳時靜掩門朱明佳節卧南薫慇懃細賞中秋月¶
擁鼻清吟了夜分¶
青天素月照佳時獨立空庭學詠詩千里遥憐小兒女¶
團圞北望更相思¶
　　　息軒雪行二圖¶
著書滿屋不醫貧妻怨兒悲愧此身倦僕羸驂山路惡¶
歳寒風雪逺投人¶
<pb:KR4d0443_WYG_007-29a>¶
雪迷山徑轉荒村負約田家老瓦盆不是書生多强項¶
猶勝炙手傍權門¶
　　　題雪谷曉行圖¶
不憂烽火照函關不為蒼生計未安身口累人良可笑¶
直須同犯五更寒¶
毎愛藍關畫裏身萬山氷雪一孤臣題詩剩為姦諛故¶
當日元和尚有人¶
　　　五月朔休暇午窗睡起¶
<pb:KR4d0443_WYG_007-29b>¶
離騷讀罷詠陶詩憂喜殊情孰我師留住汨羅江上月¶
緩移花影上東籬¶
　　　天際歸舟圖¶
彭蠡秋連萬里江夕陽天影入㣲茫子昂袖有如神筆¶
移入鵝溪咫尺長¶
　　　武元直風雨迴舟圖¶
萬里清江一葉舟漁家家住亂山頭百年不識紅塵夢¶
風雨何妨釣碧流¶
<pb:KR4d0443_WYG_007-30a>¶
武公胷臆淨無塵喜見江湖懶散人醉墨淋漓風雨筆¶
只應張翰是前身¶
馬足車音耳倦聽桃源何處棹歌聲斜風細雨扁舟興¶
不意丹青却畫成¶
　　　王侯所藏風雨迴舟圖¶
水冷羣魚不上鈎直須風雨始廻舟世間名利真何物¶
勇退無人向急流¶
木石渾如許道寧郭熙平逺不多爭誰知宦逹功名興¶
<pb:KR4d0443_WYG_007-30b>¶
解寫江湖萬里情¶
髙氣難將世利拘進為卿相退樵漁貫之想亦英豪士¶
筆底風濤任巻舒¶
　　　讀書終身而不知道不識自巳面目故有此作¶
聖人先得我心同萬語千言要汝通心上眼前長錯過¶
却於紙上漫勞功¶
　　　秋江待渡圖¶
天際歸帆萬里流夕陽人影立沙洲我生半世黄塵路¶
<pb:KR4d0443_WYG_007-31a>¶
羡殺煙波一釣舟¶
　　　題楓江晩渡圖¶
秋入江楓萬葉紅季鷹歸興滿帆風人生適口鱸魚鱠¶
勇退真成盖世雄¶
　　　讀范蘓二子傳¶
范雎才入穰侯府蔡澤辭家已膏車得失明明相倚伏¶
彈冠接踵竟何如¶
敝貂歳月苦毿毿金印歸來日醉酣空使後人哀六國¶
<pb:KR4d0443_WYG_007-31b>¶
破家亡國買狂談¶
　　　題煙江歸棹圖¶
萬里青江一葉舟那知塵世不王侯隔江喚是鴟夷子¶
歸棹如飛不少㽞¶
　　　題張公佐江山歸棹圖¶
遥岑寸碧有無中逺水長空一色同寫盡江湖蕭散意¶
前身應是陸龜䝉¶
疊嶂深巖得趣偏要從平逺弄風煙枯株拳石無多巧¶
<pb:KR4d0443_WYG_007-32a>¶
展盡清江萬里天¶
形似非難意趣難休將細宻入驚㸔賞音却有張公佐¶
唾墨秋風江水寒¶
　　　讀史有感¶
君臣髙枕卧金城螗臂何人敢弄兵白面書生誇解事¶
一篇險語淚縱横¶
漢庭卿相自伊周年少新人枉任憂鵩鳥入門聲未絶¶
可憐晁氏議安劉¶
<pb:KR4d0443_WYG_007-32b>¶
徙薪曲突豈無人爛額焦頭反上賓逺慮安能同近效¶
只宜主父曵朱輪¶
　　　題趙按察四子名字巻軸¶
許可毫釐不少容一言誰得左山公趙侯四嗣新名字¶
坐㸔鵬摶萬里風¶
教子提孩以義方靈椿齊吐四枝芳乃翁辛苦求名意¶
要見雲梢萬尺長¶
命名立字例誇矜責實誰人肯服膺銘耳銘心更銘骨¶
<pb:KR4d0443_WYG_007-33a>¶
我知四子不虚稱¶
泯泯紛紛老此生誰能四海早知名題詩巻尾非譽佞¶
洗耳雲霄聽一鳴¶
清選髙張待孝良鴈行雲影㸔飛揚潞川剩有千尋木¶
准備凌霄四桂堂¶
多男已是人生福那更龍駒映鳯雛到底草間留不住¶
早教從學近皇都¶
南溟鵬鳥北溟鵾雲海三山入吐吞却笑吾兒豚犬耳¶
<pb:KR4d0443_WYG_007-33b>¶
身長癡騃懶譍門¶
　　　讀髙祖傳有感¶
吕政餘㓙不可除天開赤帝定神區皇圖不有衣冠力¶
如意紛爭起禄嬃¶
　　　讀大學中庸有感而作¶
本是自家元有物聖人提過眼前來猶然疑訝非吾有¶
珍重天工愧不才¶
　　　䟦宋人李昭珙勑牒韓富歐唐趙王諸公署紙¶
<pb:KR4d0443_WYG_007-34a>¶
　　　　尾¶
三詠徂徠慶厯詩一時賢俊玉無疵魏公識量如天日¶
不許先生絶妙辭¶
邪正從來不兩全陽竒陰耦數先偏終於黨錮相攻擊¶
無事昇平共㡬年¶
古今銓調㡬紛更黜陟賢愚豈易平安得君心如止水¶
濁涇清渭自分明¶
休誇陶鑄得人才更把黄塵老眼開不為利囬能有㡬¶
<pb:KR4d0443_WYG_007-34b>¶
只知相與反相排¶
　　　䟦雪齋字軸¶
長沙庭幕久無賓今日升堂始有人從此休誇七星帖¶
千金一字合藏珍¶
　　　䟦唐段思審畫拓跋他悉羅等射羱羊圖(畫尾/題云)¶
　　　(景龍二年秋七月奉詔寫蕃人拓跋他悉羅等/射羱羊圖朝散大夫行工部尚書兼楚州長史)¶
　　　(宫苑勾供奉/叚思審寫)¶
百戰神功定八區太宗洪業付㣲軀羱羊一箭何多羡¶
<pb:KR4d0443_WYG_007-35a>¶
自有蕃王職貢圖¶
　　　肥城官吏擅科逃戸縣俸秋税有感而作二首¶
人生莫作小民身千種飢寒萬苦辛逃屋銀糧幸蠲免¶
不堪酷吏筆如神¶
破屋逃亡人未還徴糧縣帖下柴關恩威究竟誰為主¶
勸課農桑亦厚顔¶
　　　夜半酒醒¶
客懐牢落久無聊痛飲狂歌殢酒瓢不料更深夢初醒¶
<pb:KR4d0443_WYG_007-35b>¶
一燈孤影更蕭條¶
半牀行李半牀書一片閒心靜有餘四海澄清樂無事¶
不須辛苦慕登車¶
　　　自感¶
才觧讀書無眼力始能立事少心神追思少壯不努力¶
老作尋常庸暗人¶
　　　題王琇睡猫圖二首¶
爪利牙剛目有光威驅羣䑕逺奔藏買魚穿柳恩俱報¶
<pb:KR4d0443_WYG_007-36a>¶
睡足花陰春晝長¶
軟金紅綬照銜蟬萱草叢前石竹邉喚殺玉人呼不省¶
更教移入畫圖傳(一作夢隨彩/筆弄癡妍)¶
　　　達磨隻履西歸圖¶
傳舎投胎計巳非棄如敝屣復何疑只將隻履西歸去¶
㡬是山僧擺落時¶
東來未了復西飛明月寒枝定孰依就是化身千百億¶
爭如動靜兩忘機¶
<pb:KR4d0443_WYG_007-36b>¶
　　　題文㑹圖¶
蟻羶蠅血厭朝昏揖讓誰人與共論驚見畫圖文㑹客¶
閉門鄕飲樂春温¶
　　　頡利可汗圖¶
可汗氊帳卓平沙寒入強弓力倍加坐聽唐家第三主¶
口脂靣藥醉宫花¶
　　　張果老匣出白驢圖¶
孰匪乘風御氣身何須妖術誑時人鼎湖就得騎龍去¶
<pb:KR4d0443_WYG_007-37a>¶
猶恐終為異物隣¶
　　　題一筆百物圖¶
萬物生消一氣中春風無意費青紅畫師窺破天公巧¶
不用間關細𤨏工¶
　　　牧牛圖¶
太平萬象各成歡牧豎羣牛亦可觀雨後一鞭春事了¶
緑楊煙草水雲寛¶
　　　秋山清曉圖¶
<pb:KR4d0443_WYG_007-37b>¶
一天清爽入秋山元氣淋漓墨未乾聲利醉人如午夢¶
直須拄笏凭危欄¶
　　　息軒行客關山圖¶
半生南北驛塵黄畫裏關山厭路長何日中原三萬里¶
桑麻雞犬不離鄕¶
﨑嶇山路不容車何處驅驢應逺輸漢卒開邉三十萬¶
一升米價一升珠¶
或行水際或林端巇嶮關山行路難好被畫中人却笑¶
<pb:KR4d0443_WYG_007-38a>¶
三千里外一資官¶
望陟危關日未升下關投宿暝煙生都來尺楮無多地¶
寫盡行人萬里情¶
　　　過統幕¶
地髙五月似秋天便與東南㳺子偏漠漠山川日光薄¶
始從土屋㸔炊煙¶
　　　華亭夜歸圖¶
魚躍鳶飛自一天直須幽寂始知禪無窮江月江風底¶
<pb:KR4d0443_WYG_007-38b>¶
不用綸竿攪夜眠¶
江水泠泠江月明縠紋輕浪儘船行息軒袖裏無塵筆¶
㸃破山僧此夜情¶
　　　題郭忠恕畫三首¶
青泉白石緑楊風細草芊芊逺近同放飽牛羊來下夕¶
人間至樂兩村童¶
羊牛肥腯柳陰眠沙白溪青羃晩烟縣吏不來租税辦¶
直須衰暮始歸田¶
<pb:KR4d0443_WYG_007-39a>¶
異人胷次粟三山天地淋漓醉墨間却笑臨摹窘邉幅¶
漫揺長舌話荆關¶
　　　八蠻來朝詩¶
文身雕額阻南荒稽顙來觀上國光日月中天千萬祀¶
越裳榮染漢庭香¶
牂牁越嶲不須開坐享年年職貢來厚徃薄來䝉聖恵¶
從今南海淨無埃¶
　　　芝蟾硯滴¶
<pb:KR4d0443_WYG_007-39b>¶
毛頴塵生硯沼乾芝陰蟾口吐清寒可憐潤色工夫苦¶
吏部文章不姓韓¶
不屬私家不屬官玉芝香裏且偷安夤縁曵履陶泓後¶
要並犧尊象鼎㸔¶
索形大冶不祥金猶在雲間食月心可笑文人得餘潤¶
一時褒美若為深¶
夏鼎形模物怪多老蟾見棄腹空膰趙君㳺戯間陶鑄¶
多少文房得寳歌¶
<pb:KR4d0443_WYG_007-40a>¶
　　　長生酒¶
老人致語語將䦨萬歳聲揺萬歳山更進長生一盃酒¶
五雲西北望天顔¶
光凝仙掌金盤露色映蟾宫玉桂香天壽餘恩沾八極¶
百官齊拜萬年觴¶
　　　長壽香¶
至治馨香徹九天天風吹落御爐煙更㸔散作人間瑞¶
共祝吾皇萬萬年¶
<pb:KR4d0443_WYG_007-40b>¶
髙壓龍涎品格新玉堦金鳯吐氤氲日髙不逐西風散¶
低覆神都結慶雲¶
　　　讀漢武帝傳¶
丹砂百煑作黄金萬里風波弱水深五榖棄捐如糞土¶
受謾方士益甘心¶
　　　馬騎¶
飛控追風不動塵棄銜脱鐙忽投身不將新伎呈竒險¶
難稱吾皇萬壽春¶
<pb:KR4d0443_WYG_007-41a>¶
人如飛虎馬如龍龍虎奔騰疾若風擐甲據鞍男子事¶
比觀諸藝似為雄¶
　　　使棒詩¶
一梃雄威敵百夫㨗如風雨敢前驅太平朝野無餘事¶
不得君王丈二殳¶
擊搏推敲未易工䕶身旋轉耳生風今逢四海為家日¶
一笑供餘倚舍東¶
　　　汶上早起¶
<pb:KR4d0443_WYG_007-41b>¶
小童初睡甜如蜜老子無眠苦夜長氣血盛衰情好異¶
披衣三起月如霜¶
　　　百官花¶
萬國懽心奉一人天顔笑語發春温六宫佳卉明於錦¶
齊挿烏紗賀聖恩¶
冉冉清香拂鬢華帽簷欹壓錦交加醉歸緩轡沙堤路¶
夾道爭㸔御宴花¶
　　　題盤谷圖¶
<pb:KR4d0443_WYG_007-42a>¶
幽人避世去飄揚吏部文章蔚有光秣馬膏車何太晩¶
却從炎瘴㸔朝陽¶
不能鍾鼎不山林苟禄尸官謗議深退食歸來詫妻妾¶
豈知羞泣已沾襟¶
　　　過鎗竿嶺¶
地形西北倚雲端槍嶺危途更曲盤馬足不知髙㡬許¶
囬頭井底瞰南山¶
　　　䟦韓文公問大顛圖¶
<pb:KR4d0443_WYG_007-42b>¶
休言萬象總虚空因果輪回却不窮識取乾坤真造化¶
年年花柳自春風¶
從君髙妙説天人畫是真空眼内塵一㸃長明燈不滅¶
人生安可絶彞倫¶
　　　題龍陽李徴君招隠圖¶
尸居龍見致徴書應聘歸來反故居𤣥學一編香一炷¶
臂雞肘柳總從渠¶
形骸土木號龍陽晦跡淵深名益彰觀化一廵蟬蜕去¶
<pb:KR4d0443_WYG_007-43a>¶
雲山留在讀書堂¶
浮雲流水百無情游戯韋編似近名世俗那能知此意¶
竟從蓍草問枯榮¶
　　　目疾有感¶
未能聞道頭成雪才解觀書眼已花留取草堂閒日月¶
好香名酒送生涯¶
卓行竒勲愧已無髙情逺韻亦卑汚狗偷䑕竊塵埃裏¶
暮四朝三了壯圖¶
<pb:KR4d0443_WYG_007-43b>¶
　　　八仙圖¶
歡聲喜氣徹蓬萊聞上君王萬壽盃今古仙凡那有間¶
羽衣鶴氅莫徘徊¶
萬里斯須鶴背風駢肩齊謁大明宫仙家淡薄無多願¶
長在君王覆幬中¶
　　　題龍眠山陰圖米南宫題其後¶
宣尼解説周公易孟子能言大舜心莫訝龍眠識前哲¶
三生雅席㡬山陰¶
<pb:KR4d0443_WYG_007-44a>¶
後賢尚友慕前賢異代何妨數百年同氣同聲定相似¶
我將詩畫李龍眠¶
清雄竒偉米南宫髙氣無人可與同天與龍眠李居士¶
正如古栢倚長松¶
　　　五客圖¶
青溪風外出花前飲啄飛鳴各一天何似髙梧寫孤鳯¶
徳音五采一身全¶
　　　明妃出塞圖¶
<pb:KR4d0443_WYG_007-44b>¶
自矜絶色冠諸宫不著黄金買畫工説與明妃莫惆悵¶
世間䝉蔽更無窮¶
妍醜分明在筆端陛辭垂泣漫辛酸畫師知以錢為計¶
安敢深期不面謾¶
兩龍雄策在山河一女區區可結和若使張敖得天下¶
六宫脂粉只愁多¶
　　　䟦徽宗畫淵明夏居圖¶
政和天子喜多能書畫文詩要得名民愠兵驕豈無事¶
<pb:KR4d0443_WYG_007-45a>¶
却從閒適慕淵明¶
細詠淵明孟夏詩此身與物共熙熙熙春閣上清風起¶
正是征人渴死時¶
　　　題赤壁圖¶
星漢文章王佐才江山如畫為公開只今月白風清夜¶
定有神靈數徃來¶
　　　寄侯伯禄許公度二郎中¶
人人南宦富金珠唯聽行軒積異書玉軸牙籖三萬巻¶
<pb:KR4d0443_WYG_007-45b>¶
肯分餘帙到堂虚¶
　　　秋香晩蝶圖¶
花鳥多從富艶㸔畫師何事苦幽寒三生曽作陶家客¶
飲食先生苜蓿盤¶
物類朋從各有時冷香寒翼淡相宜脱巾漉酒人何在¶
三詠先生九日詩¶
翠鳥金盆百卉香錦屏華屋好風光須臾風雨成塵土¶
開到東籬花傲霜¶
<pb:KR4d0443_WYG_007-46a>¶
傲寒枝上曉霜嚴蝴蝶飛來過短簷莫厭芳叢香吐淺¶
百花蜂蜜為誰甜¶
　　　䟦蘆鴈圖¶
沙汀孤鴈正思朋回首雲間嘹唳聲黄葦風前水葒露¶
不驚寒角起江城¶
雲水江湖萬里寛飛鳴閒適有餘歡冥冥不是人間物¶
豈是無心比鳯鸞¶
　　　南唐李後主題誦經廻向帖¶
<pb:KR4d0443_WYG_007-46b>¶
滛麗新詞不絶聲世間福樂豈無情便能正覺如梁武¶
誰救䑓城不解兵¶
　　　寄韓雲卿都事¶
柏臺六月午風寒雪壓西山臘未殘聞道杜門公退後¶
地爐無火酒缾亁¶
薪如丹桂米如珠老馬那能粟有餘自古霜䑓例如此¶
一襟清白要安舒¶
　　　靈芝草¶
<pb:KR4d0443_WYG_007-47a>¶
同頴嘉禾花正開瑞雲甘露到枯荄一枝纎軟靈光潤¶
宜逐商顔四皓來¶
不許幽蘭擅紫庭㣲情呈瑞吐芳馨照人五色浮嘉瑞¶
何事南華説楚萍¶
　　　晉王射鴈圖¶
虎搏龍拏盖世雄鉄翎鳴鏑六鈞弓錦囊三箭傅家了¶
立馬西風數過鴻¶
　　　三毒圖¶
<pb:KR4d0443_WYG_007-47b>¶
毒惡相逢似宿讐并吞糜爛死忘羞細觀徃古人間世¶
更比三蟲處下流¶
畫工立意亦能新三毒凶鋒別有神害物䘮身垂鑑戒¶
爭如仁瑞寫麒麟¶
　　　題霜入楓林圖¶
驚起羣鷗一葉船千巖紅樹水浮天瀟然吹去黄塵夢¶
坐我秋江落照邊¶
不才只合把魚竿碌碌居官不自安忽喜楓江落吾手¶
<pb:KR4d0443_WYG_007-48a>¶
移時無事畫中㸔¶
　　　題冦萊公挿竹圖¶
忠貞汗雨濕弓房一箭星馳撻覽亡后土皇天自明鑑¶
竹枝生死兩無傷¶
無根枯竹發新娟盡道忠貞可動天辛苦雷州老司户¶
立朝安用直如弦¶
大雨反風禾盡起雲開衡岳鱷魚遷更㸔冦相青青竹¶
人力窮時亦有天¶
<pb:KR4d0443_WYG_007-48b>¶
　　　偶成¶
磈磊胷中十萬兵故從皁櫪黙無聲驚回九合諸侯夢¶
一曲髙歌獲上卿¶
舉選科亡棄實才紛紛詭售起蒿萊誰知牛口寒㣲𨽻¶
一論齊疆萬里開¶
小白雄開五覇原一時賢相炫乘軒只知國富兵強術¶
不向尊周掛一言¶
　　　青梅水仙圖¶
<pb:KR4d0443_WYG_007-49a>¶
水仙清影映青梅雲裏雙鬟步月來只欠玉人吹玉笛¶
更無塵夢到天台¶
　　　梅圖¶
影落氷綃萬尺長坡仙已為細商量顔色已足意未足¶
十里西湖一樹香¶
　　　寫水僊¶
涪翁歌罷簡齊詩肯放來人更措辭不見清姿見圖¶
畫依然清露月西時¶
<pb:KR4d0443_WYG_007-49b>¶
　　　銅雀瓦硯¶
水飛塵髓挿丹鉛百錬逾旬恐未堅若換此心扶漢祚¶
金縢太甲有長編¶
　　　題趙録判所造星丸漏¶
萬古天行一轉丸陶唐而下孰能官苦心人遇文明運¶
數㸃飛星了控摶¶
舉世皆從氣血行誰將性徳復天明醉生夢死百年内¶
辜負乾坤賦最靈¶
<pb:KR4d0443_WYG_007-50a>¶
　　　贈牡丹主張子玉¶
錐刀名利競紛拏小圃幽庭靜植花更比丹延多異種¶
不離市井得仙家¶
詩書衾枕縈香霧籬落軒窗結綺霞洗盡滿城塵土氣¶
莫辭培養長新芽¶
　　　風雨歸莊圖¶
青林寂寂草芊芊千縷煙蓑任醉眠不是催歸風雨急¶
一聲蘆管夕陽天¶
<pb:KR4d0443_WYG_007-50b>¶
長林豐草犢初肥憙雨奔風疾若飛一幅太平閒日月¶
非因輸税苦催歸¶
戴松韓滉竟誰工借問三生田舍翁不似李唐風雨筆¶
示忙還示不怱怱¶
　　　題立雪待渡圖¶
漁翁何處醉歸眠雪壓長江穏繫船喚殺行人殊不應¶
朔風吹聳凍吟肩¶
　　　賀龎徳甫得雄¶
<pb:KR4d0443_WYG_007-51a>¶
　徳甫中年得子親戚故舊無不歡慶乞名於紫山野¶
　老名之曰喜孫從衆心也仍以二十八字歌之異日¶
　字説當稱情設辭姑以是為張本云¶
人生最喜晩生兒掌上温明玉一枝名曰喜兒從衆喜¶
異時字説有新辭¶
　　　題東坡墨迹¶
龍眠愛公才有神寫生如生遺後人真迹於今那可得¶
偶逢石本亦堪珍¶
<pb:KR4d0443_WYG_007-51b>¶
　　　題靳復亭詩二首¶
桑間濮上久哇滛更向何傳得正音辛苦河東靳夫子¶
七絃師曠草堂深¶
苦心初不願人知何地重逢鍾子期安得昌黎風雨筆¶
一詩先贈頴琴師¶
　　　寄韓雲卿經厯二首¶
老廢篇章與簡書交游應訝太情疎人來口得平安報¶
何異雲鴻繼錦魚¶
<pb:KR4d0443_WYG_007-52a>¶
秋澗安車附起居春和杖履計安舒老癃情况難相報¶
秃髪經旬不一書¶
　　　迓鼔¶
竹馬曽迎舊使君幸逢聖誕拜佳辰至和鼔舞兒童樂¶
翠葢青衫一様新¶
老癃幸遇太平辰不似兒童樂更真好向畫圖留舞態¶
至元二載萬年春¶
　　　士雷小景圖¶
<pb:KR4d0443_WYG_007-52b>¶
漠漠青田白鷺飛桃花流水武陵溪筆端逺意無人識¶
更在殘陽西復西¶
細宻工夫意度寛桃花錦浪水雲閒人生㡬度鱸魚膾¶
開巻題詩亦厚顔¶
　　　相扑二首¶
滿前絲竹厭繁濃勾引眈眈角抵雄毒手老拳毋借讓¶
助歡鼔勇興無窮¶
臂纒紅錦繡襠襦虎摶龍拏戰兩夫自古都人元尚氣¶
<pb:KR4d0443_WYG_007-53a>¶
摩肩累跡隘康衢¶
　　　題瓊花八仙花圖詩¶
玉天仙並蘂珠仙萼緑宫粧孰後先誰向東風爭八九¶
萬紅千紫媚春妍¶
　　　雨霽山行圖¶
樹林沃若如膏沐晴嵐翠潤煙光凝畫裏行人應見笑¶
簿書塵土日相仍¶
　　　題李潛畫馬圖¶
<pb:KR4d0443_WYG_007-53b>¶
天骨開張八尺龍李潛何處得英風汧陽冀北非無馬¶
滿眼駑駘枉費工¶
　　　龍眠猿驚馬圖¶
惱亂狙翁夢不成又將良驥等閒驚孫生且莫誇姦㸃¶
饑䑕燈前作隊行¶
　　　題顯宗墨竹¶
撫軍監國富才賢大定承平三十年忠孝心如貫霜竹¶
一枝和露染秋煙¶
<pb:KR4d0443_WYG_007-54a>¶
青宫閒暇喜芳晨靜與秋筠細寫真一片忠貞人莫識¶
不教心醉百花塵¶
　　　王母桃¶
天賜吾王萬頃春人間天上慶佳辰碧雲扶下青鸞馭¶
重獻蟠桃㡬度新¶
霞髓蒸花瑞氣浮西風結實八千秋天恩特賜君王壽¶
曼倩何人敢重偷¶
　　　題韓幹下槽馬圖¶
<pb:KR4d0443_WYG_007-54b>¶
朝越晡燕未定論可能伏櫪度晨昏八荒未盡提封限¶
奮鬛天閑秣飼恩¶
　　　題鵪鶉圖¶
無人原野不驚飛禾黍秋風八月時却恨當年寫真手¶
五雲不畫鳯來儀¶
低昂叢薄露風清只欠求朋&KR0008;&KR0008;聲喚起故庄田野興¶
壓圏佳榖樂西成¶
　　　再題鵪鶉圖¶
<pb:KR4d0443_WYG_007-55a>¶
拘囚幸脱小兒拳禾黍秋風大熟年所校無多爭一粟¶
光肥只辦飽鷹鸇¶
　　　鬭蝦蟆¶
龍馴虎伏喜明時兩部何分公與私脹腹瞠瞠誇勇决¶
也須來戯鳯凰池¶
不須作氣腹空膰聖徳如春萬物和月白風清秋水濶¶
相將好去沐恩波¶
　　　此興准備掛冠後西郊草堂以悦閒適¶
<pb:KR4d0443_WYG_007-55b>¶
作文寫字與吟詩老去情懐總不宜讀易一篇無所詠¶
淵明詩句稼軒詞¶
　　　題王侯所藏長生殿圖四首¶
政治開元三十秋主明臣直兩相投一從偃月堂中計¶
直蹈君王到聚麀¶
姦邪苟可悦君心不計邦家禍淺深只見荒滛解亡國¶
亂機千古竟難尋¶
建成元吉已難堪更欲誰人講二南情在人間果何物¶
<pb:KR4d0443_WYG_007-56a>¶
滅天絶地不知慚¶
日暗深宫夜向分只知私語更誰聞就無長恨新詞在¶
孝子慈孫不可文¶
　　　小兒爬竿¶
休慿口舌慢矜誇㸔取當場戯險家劒鞘髙竿斜復正¶
喧聲百萬動京華¶
險藝呈來巳數回弄人鼓笛莫相催當筵一博天顔喜¶
百尺竿頭穏下來¶
<pb:KR4d0443_WYG_007-56b>¶
　　　諸宫調¶
談鋒衮衮决懸河嚼徴含宫格調多唱到至元供奉曲¶
篆煙風細藹春和¶
古人陳迹不須言聖代文章合剩傳留著才情風調曲¶
緩歌中統至元年¶
　　　太平鼓板¶
三弄桓伊聲正和猛風白雨戰新荷歳豐民樂君恩重¶
不讓梨園法曲歌¶
<pb:KR4d0443_WYG_007-57a>¶
樂音先自得佳名萬壽筵前樂太平更倩東風扶醉袖¶
一時繁劇㺯新聲¶
　　　村居圖¶
不知鷹犬網羅憂遲日春風麥壠頭寫出無人閒態度¶
崔生胷次亦深幽¶
　　　塞闗雪霽圖¶
朔雲邊雪黯闗山韁蹴鳴駞馬未鞍六月南薫汗如雨¶
好開横幅洗炎顔¶
<pb:KR4d0443_WYG_007-57b>¶
　　　玉泉垂釣圖¶
多恨長安不可親形留心徃欲求伸誰知咫尺京城畔¶
却有山間林下人¶
　　　秋江晩霽圖¶
汨沒黄塵三十年此心無日不林泉開圖似夢還非夢¶
坐我秋江萬里天¶
　　　岳麓幽居圖¶
人人對畫慕幽居䟦語髙閒漢二疏歌罷新詩了無事¶
<pb:KR4d0443_WYG_007-58a>¶
黄塵白髪竟趦趄¶
　　　題泛海圖¶
越商巴賈錦㠶開異貸竒珍萬里來不羡黄粱夢中客¶
長途羸馬滿風埃¶
　　　劉子㣲野橋春水圖¶
居民三四倚垂楊春水溪橋緑渺茫夢破燕南千里路¶
解鞍欹枕待黄粱¶
仙翁閲世兩甲子目光百里分秋毫更向丹青示游戯¶
<pb:KR4d0443_WYG_007-58b>¶
㣲茫林影照江臯¶
　　　題四釣圖¶
不能干羽格三苖不助天和舞九韶餘事區區何足慕¶
只宜黄髪老漁樵¶
　　　春江晩渡圖¶
青山隠隠夕陽紅渡口爭舟滿意風畫史曽為長路客¶
筆端行李見匆匆¶
　　　題山谷珎翰¶
<pb:KR4d0443_WYG_007-59a>¶
夢破黄庭瘞鶴銘飄飄舞袖任縱横世間較短量長手¶
豈識先生法外情¶
　　　題郭千里秋江小景圖¶
紅入江楓兩岸霜鴈行殘照影㣲茫都來尺楮無多地¶
楚尾吳頭萬里長¶
　　　閒書¶
寒天剛直浩然氣吐作盤施未雨龍金國百年論筆力¶
一時縮手讓清雄¶
<pb:KR4d0443_WYG_007-59b>¶
　　　題温公與劉道原書¶
先哲交游意最真雍雍辭氣見情親只今風俗何衰薄¶
白髪相看等路人¶
　　　題阮籍醉歸圖¶
醉眼逢人不下驢㡬回把酒笑三閭據鞍正作羲皇夢¶
那記人譏禮法踈¶
　　　子期善聽圖¶
絃聲美惡即心聲只有鍾期識此情四海同聲箏笛耳¶
<pb:KR4d0443_WYG_007-60a>¶
斯人一去向誰鳴¶
　　　龍眠畫淵明¶
義熙甲子有斯人李白丰神是後身不遇龍眠髙世手¶
紛紛俗筆豈能真¶
　　　題唐明皇觀棊圖¶
治平雖久不忘兵日日霓裳羯鼓聲天寳錯來非一著¶
尚從脂粉較輸贏¶
　　　題張騫乘槎圖¶
<pb:KR4d0443_WYG_007-60b>¶
奉使西夷二十年同行三百一身全期君事逺無窮罪¶
又作兹行欲誑天¶
　　　題安夢圖¶
聲利迷人死不醒槐根寓説亦髙情流行坎止皆歸命¶
㸔得人間萬事輕¶
　　　題老子出關像¶
哲人已欲居九夷先生髙駕還西之二聖中原不留跡¶
却從圖畫憫當時¶
<pb:KR4d0443_WYG_007-61a>¶
　　　題南華問龜圖¶
元龜老鶴淡相親丹頰龎眉百歳身懶過商巖覔園綺¶
到頭終是利名人¶
　　　䟦射釣圖¶
斜倚長弓把釣竿波心得雋望雲間眼前山澤無窮利¶
肯學書生袖手閒¶
　　　題四時代謝圖¶
一幅横披畫四時筆端新意㡬人知光陰飛鳥人間世¶
<pb:KR4d0443_WYG_007-61b>¶
辛苦黄塵兩鬢絲¶
　　　題東坡石菖蒲贊¶
人好墻烏亦有情那堪心畫更心聲無窮大藥堪題詠¶
獨為菖蒲細發明¶
　　　䟦元遺山與怡軒先尘張仲文教授書帖¶
此書致問我先人四海交遊分最親開巻未終雙淚落¶
丰神更比夢中真¶
　　　贈伶人趙文益¶
<pb:KR4d0443_WYG_007-62a>¶
富貴賢愚共一塵萬紅千紫競時新到頭誰飽黄粱飯¶
輸與逢場作戯人¶
抹土塗灰滿面塵難猜公案這畨新世間萬事誰真假¶
要學長安陌上人¶
　　　題雪中㑹琴圖十首¶
太素乾坤自一天乘風來訪玉壺仙都將一曲桃花水¶
寫入泠泠十二絃¶
醉騎白鳯散氷花醒㺯瑶琴玩歳華却笑陽春太粗俗¶
<pb:KR4d0443_WYG_007-62b>¶
餘音飛作赤城霞¶
仙人琴瑟無塵土洗心洗耳氷雪清可憐師曠真庸手¶
促軫調絃學鳯鳴¶
雪滿長松月滿軒氷壺樓閣跨山巔琴聲吹醒黄塵夢¶
不到瑶䑓五百年¶
玉宇琳宫萬里寛風生毛骨怯清寒休將九奏鈞天樂¶
輕著庸兒洗眼看¶
琴聲未了步虚聲巳得盧敖游太清塵土涴人王子晉¶
<pb:KR4d0443_WYG_007-63a>¶
碧桃花底學吹笙¶
僊家香火白雲間坐看瓊花泛碧瀾不為鳴琴有成約¶
懶揺吟佩玉珊寒¶
青衣童子抱琴隨白鶴來迎恠暮遲欲向松間問前路¶
茶煙一縷起門楣¶
不廻剡棹不騎驢拄杖敲門亦自娛取次徃還成故事¶
出塵清興㑹仙圖¶
厭聽雲間碧玉箾寳徽聲散海翻濤從教玉女天花落¶
<pb:KR4d0443_WYG_007-63b>¶
亂㸃龍鸞白錦袍¶
　　　李昇朝元圖¶
地獄天堂有是言鸞聲鶴背畫朝元後人遂學飛昇術¶
枯槁山林不自寃¶
當時大小李將軍著色山林妙入神歳月消磨俱不見¶
朝元圖子更堪珎¶
　　詩餘¶
　　　㸃絳唇(贈妓/)¶
<pb:KR4d0443_WYG_007-64a>¶
風度髙閒水仙花露幽香吐等閒尊俎細聽黄金縷¶
命薄秋娘夢斷霓裳舞黄梅雨燕儔鶯侣那解芳心苦¶
　　　太常引(寄王提/刑仲謀)¶
七年分袂一相逄倐南北又匆匆白髪兩衰翁縱握手¶
渾如夢中　共山如畫洹溪如練空㡬度春風觴咏㡬¶
時同休直待功名景鐘¶
　　　前調(為王奉御/夫人壽日)¶
慶門華冑㡬千秋更名父早封侯天性自貞柔立閨範¶
<pb:KR4d0443_WYG_007-64b>¶
并州應州　一盃千歳嫩凉時節暑氣雨前收壽酒勸¶
金甌記歳歳西風畫樓¶
　　　西江月(讀通鑑唐太宗踣/魏徵碑有感而作)¶
晩食甘於粱肉徐行穏似軒車直須朝暮苦馳驅指望¶
凌煙髙處　前日豐碑旌表今朝貶竄妻孥喜為正直¶
怒奸諛自古忠臣良苦¶
　　　南鄕子(宿武安李仲威/家因營𦵏事)¶
夢破五更頭萬慮闋心不可收憂世憂心無限事多憂¶
<pb:KR4d0443_WYG_007-65a>¶
自笑元龍百尺樓　寒葉雨聲稠百蟄無聲已暮秋一¶
歳又從流水去悠悠明日田家酒百甌¶
　　　前調(詠李通/甫秋扇)¶
新様玉瓏璁徧賜輕凉滿漢宫記得班姬拈彩筆恩隆¶
寫入新詩字字工　殘暑又西風動是經年篋笥封只¶
欠一枝霜後葉殷紅點破團團璧月空¶
　　　鷓鴣天(甥孫以紅葉/扇索樂府)¶
露冷霜寒百卉腓容光來與菊花期雪香睡足青春夢¶
<pb:KR4d0443_WYG_007-65b>¶
晩節隨時始衣緋　流水逺夕陽遲秋山斂黛讓晴暉¶
醉魂不逐西風散璧月瑶宫晩更冝¶
　　　江城子(夜飲/池上)¶
摩訶池上水風清露零零月華明玉簟銖衣清影照閒¶
情一曲洞仙歌未闋霜葉滿鳯凰城　醉魂輕舉上青¶
㝠閟仙扄墮滄溟散作秋香無語話三生安得青蓮同¶
把酒揮醉墨問枯榮¶
　　　水調歌頭(招友/人飲)¶
<pb:KR4d0443_WYG_007-66a>¶
人處六函内蚊睫一㣲塵忽忽數十寒暑駒隙等逡廵¶
禮樂衣冠縛束文字功名汨沒辱寵萬悲忻雅意竟誰¶
了含恨入荒闉　笑緇黄誇解脱保天真將心自遊溟¶
漠屈蟄不生春氣化也應歸盡雲影白衣蒼狗何處駐¶
陽神莫聽三家語來作醉鄕民¶
　　　前調(賞白蓮/招飲)¶
妖嬈厭紅紫來賞玉湖秋亭亭水花凝竚萬斛冷香浮¶
初訝西風靜婉又似五湖西子相對更風流翠潤寳釵¶
<pb:KR4d0443_WYG_007-66b>¶
滑重整玉搔頭　泛雲腴歌白雪捲瓊甌尊前共花傾¶
倒一醉洗間愁屈指秋光能㡬歌詠太平風景佳處合¶
遲留更倩月為燭散髪弄扁舟¶
　　　前調(宴/樂)¶
嗚咽洞簫裏皓齒艶歌聲同聲同氣相應雙鳯一時鳴¶
春晝沉香火底凉月碧桃花下握手共誰聽有酒且勿¶
醉細倩玉纎傾　白髭鬚縁底事為愁生尊前怨思兒¶
女向我訴𠂻情東第貴官鼓吹北里市塵箏笛適意各¶
<pb:KR4d0443_WYG_007-67a>¶
忻榮老耳未聾瞶日日飲昇平¶
　　　前調(慶翰長/生朝)¶
千古大名下五福㡬人全相如妙齡詞賦一降冠羣賢¶
姓字家傳户説丰表芒寒色正星日麗青天朱服赤墀¶
裏緑髪玉堂仙　忽西風吹夢破海成田冥冥造物雲¶
龍風虎又夤縁兩代斯文盟主百載中朝元老雅望更¶
誰先好藉金蓮燭壽酒要如川¶
　　　木蘭花慢(贈歌/妓)¶
<pb:KR4d0443_WYG_007-67b>¶
話興亡千古試聴取是和非愛海雨江風嬌鶯雛鳯相¶
和相催泠泠一聲徐起墜梁塵不放采雲飛按止玉纎¶
牙板細傾萬斛珠璣　又如辨士遇秦儀六國等兒嬉¶
㸔捭闔縱横東强西弱一轉危機千人洗心傾耳向花¶
梢不覺日陰移日日新聲妙語人間何事顰眉¶
　　　前調(酬宋鍊/師贈梅)¶
愛清香踈影問誰識歳寒心稱月底溪橋水邉籬落雪¶
後園林仙家亦憐幽獨羡玉堂温水靜相尋寫影華光¶
<pb:KR4d0443_WYG_007-68a>¶
醉墨招魂和靖清吟　陶潛官罷杜門深門客欲誰臨¶
謝擕酒扶花敲門見過一洗塵襟揮毫徑酧雅意拚醉¶
來忘却雪盈簪更結松筠髙㑹從渠桃李繁陰¶
　　　前調(元夜宴王三舍人宅/有火塔松燈之樂)¶
愛玲瓏紅玉光照夜滿庭春更翠焰浮空朱明射月和¶
氣留人河東上元佳節念客懐誰與作情親喜二三更¶
雅集清歡滿意慇懃　人生元夜㡬畨新賢主亦佳賔¶
儘月轉参横香殘燭燼猶勝芳晨團圞膝前兒女放盃¶
<pb:KR4d0443_WYG_007-68b>¶
行到手莫辭頻燈火家庭此夕明朝世務紅塵¶
　　　前調(題倪都運/南塘蓮社)¶
倚西風閒在談清影玉亭亭問幽苦芳心何時解語脉¶
脉盈盈秋香欲無還有似自憐不嫁惜娉婷好在芙蓉¶
城闕夢回羅襪塵生　多情爭似總無情殘照又西傾¶
怕去去蘭舟露凉煙冷月落参横沙鴈也能留客倩溪¶
光相照晩粧明緩按梁州絲竹聽翻白苧新聲(廬山社/蘭亭㑹)¶
(後世圖畫題詠至今傳玩不絶也乃知前代樽殂風流/猶為人永永景慕其於善行名言豐功𢡟烈誰得而廢)¶
<pb:KR4d0443_WYG_007-69a>¶
(之去歳夏僕以從百官之後走上都間南塘白蓮雅某/諸名公皆賦樂章自以不得一繼餘韻為恨今年秋席)¶
(上運使倪公復尋舊盟僕忝與賔末謹贅/一闋庶㡬異日得附南塘蓮社之故事云)¶
　　　前調(春日獨/㳺西溪)¶
愛西溪花柳紅灼灼緑隂隂更細水園池修篁門巷一¶
徑幽深春風一聲啼鳥道韶華一刻抵千金飛絮㳺絲¶
白日忍教寂寞消沉　我來無伴獨幽尋髙處更登臨¶
但白髪衰顔羸驂倦僕㡬度長吟人生百年適意喜今¶
年方始遂歸心醉引壺觴自酌放歌殘照清林¶
<pb:KR4d0443_WYG_007-69b>¶
　　　前調(留題濟南/北城水門)¶
歴雄都大邑厭車馬市塵深愛歴下風煙江湖郛郭城¶
市山林人家水芝香裏㸔萬屏千嶂變清陰無問買山¶
髙價休論寸土千金　偶因王事愜閒心佳處更登臨¶
萬斛泉珠四圍嵐翠一洗塵襟强齊覇圖陳迹但華山¶
平野聳孤岑今夕髙筵清賞明朝驛騎駸駸¶
　　　前調(殷獻臣伯徳孝先奉使日/本索詩送行得此三闋)¶
要聲名洋溢須涉險立竒功儘萬里滄溟魚龍吹浪(按/此)¶
<pb:KR4d0443_WYG_007-70a>¶
(調前段應九句今考大典所載魚龍吹浪句下闕二十/二字與前後同此調者不合既無别本可校謹仍其舊)¶
海若能如十萬兵雄　明年春暖際天東佳報定先通¶
看倭氏稱藩蝦夷稽顙異服殊容都人聚肩重足喜歸¶
來朝拜大明宫寄語三吳百越休誇江水連空¶
壯驪歌慷慨望天際送君行眇月窟張騫雪山殷侑虚¶
擅英名忠肝落落如鐵要無窮渤澥傴長鯨笑指扶桑¶
去路等閒風浪誰驚　士當一節了平生羞狗苟蠅營¶
仗雷電神威風雲聖算何徃無成佳聲定隨潮信報東¶
<pb:KR4d0443_WYG_007-70b>¶
夷重譯覲來庭好箇皇朝盛事毋忘紀石蓬灜¶
百年湖海氣得初効處囊錐更緑鬢朱顔雄姿英發光¶
射征衣丈夫喜伸知巳感宸恩深重此身㣲虎節才辭¶
北闕丹誠巳落東垂　中天雨露徹偏禆只欠海諸夷¶
好敷悉丁寧慇懃感悟六解疑危暘隅普霑王化更洗¶
心懐徳徑來威一降功名事了清銜史冊騰輝¶
　　　前調(慶翰長/八十)¶
應飛熊佳兆年共徳兩俱髙論少日才名遐齡勁節合¶
<pb:KR4d0443_WYG_007-71a>¶
擅中朝文章在公餘事快筆端雲海捲風濤四海名卿¶
竒士百年齊入鈞陶　笑將經濟讓兒曹萬事一秋毫¶
享内相尊榮金蓮畫燭宫錦朝袍投壺雅歌文㑹盡百¶
杯春色醉仙桃好為昇平强健賔從東岱南郊¶
　　　摸魚兒(玉/簪)¶
問秋香都在何許堂隂暮凉風露空圓不費司花巧玊¶
立幽閒丰度如欲語似(按原本闕二字無别本/叅校謹仍舊以誌闕疑)一襟清¶
苦愁千縷長門夜雨更月暗燈昏水沉煙燼寂寞𤨏窻¶
<pb:KR4d0443_WYG_007-71b>¶
户　慿誰問見棄宣和花譜應為孤髙自誤升平枕上¶
温柔夢不到琳宫仙府仍為汝待安排軟金羅幕重遮¶
䕶秋霜良苦怕清夜無人天寒翠袖孤影更衰素¶
